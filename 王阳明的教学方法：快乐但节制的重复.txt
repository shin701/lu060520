王阳明的教学方法：快乐但节制的重复
=============================
发布时间：2010-11-05 23:37
 凡授书不在徒多，但贵精熟。量其资禀，能二百字者止可授以一百
字，常使精神力量有余，则无厌苦之患，而有自得之美。讽诵之际，务
令专心一志，口诵心惟，字字句句，纳绎反复。抑扬其音节，宽虚其心
意。久则义礼浃洽，聪明日开矣。
每日工夫，先考德，次背书诵书，次习礼或作课仿，次复诵书讲书，
次歌诗。凡习礼歌诗之数，皆所以常存童子之心，使其乐习不倦，而无
暇及于邪僻。教者如此，则知所施矣。虽然，此其大略也。“神而明之，
则存乎其人（《传习录：教约》）。 
